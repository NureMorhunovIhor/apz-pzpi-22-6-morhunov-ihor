Харківський національний університет радіоелектроніки
Факультет комп’ютерних наук
Кафедра програмної інженерії




ЗВІТ
до лабораторного заняття №1 з дисципліни
“Архітектура програмного забезпечення”






Виконав:
ст. гр. ПЗПІ-22-6 
Моргунов І.С.
Перевірив:
ст. викладач кат. ПІ
Сокорчук І.П.



Харків 2025

1 ІСТОРІЯ ЗМІН
Зміни звіту наведені у таблиці 1.1.
Таблиця 1.1 - Історія змін
№	Дата	Версія звіту	Опис змін
1	15.04.2025	0.1	Створено розділ “Історія змін”
2	15.04.2025	0.1	Створено розділ “Завдання”
3	15.04.2025	0.1	Створено розділ “Опис виконаної роботи”
4	15.04.2025	0.1	Створено розділ “Висновки”
5	13.04.2025	0.1	Доданий Додаток А з оновленими пунктами 3.1, 3.2 та 3.3
6	15.04.2025	0.2	Додані функції адміністрування до пунктів 3.1.1 да 3.1.3

2 ЗАВДАННЯ
2.1 Описати скоуп усього проєкту, включаючи серверну частину, мобільний і веб-клієнти та IoT-клієнт. Розкрити загальну архітектуру системи та взаємодію її складових. Детально описати, як працює система загалом: від збору даних до прийняття рішень, генерації сповіщень і взаємодії з користувачами.
2.2 Продумати можливості інтеграції штучного інтелекту у майбутніх релізах. Розкрити три ключові аспекти роботи з ШІ:
Застосування: як саме штучний інтелект покращить функціональність системи.
Збирання даних: які дані будуть використовуватись для навчання моделей.
Навчання та використання: який підхід буде доцільнішим — використання сторонніх API, самостійне навчання або донавчання моделей на основі наявної інформації.
2.3 На основі попередніх пунктів описати обмеження реалізації. Визначити неочевидні технічні або бізнесові обмеження, а також функціонал, який міг бути доданий, але був виключений з міркувань ефективності, безпеки або відповідності нормативним вимогам.

3 ОПИС ВИКОНАНОЇ РОБОТИ
Оновлений документ Vision & Scope підготовлено згідно з вимогами та наведено у Додатку Б. Документ включає повний опис архітектури системи, функціональних можливостей, розподілу ролей, а також можливостей масштабування та інтеграції ШІ.

4 ВИСНОВКИ
Під час виконання лабораторної роботи було:
Проведено аналіз та структуризацію вимог до проєкту.
Сформовано документ Vision & Scope, що відображає логіку роботи програмного забезпечення.
Визначено потенціал інтеграції технологій штучного інтелекту.
Розкрито можливі обмеження системи.

ДОДАТОК А

Відеозапис доповіді на YouTube: https://www.youtube.com/watch?v=2ihETOG3dFg

Хронологічний опис відео:
0:20 – Вступ, мета, хід роботи і висновок
1:08 – Business Requirements, розповідь про Background
2:21 – Business Opportunity
4:15 – Vision Statement
5:34 – Major Features
7:53 – Scope of Initial Release
10:16 – Scope of Subsequement Releases
11:58 – Limitations and Exclusions
13:36 – Operating Environment
14:28 – Список використаних джерел


ДОДАТОК Б
Vision and Scope Document
for
AutoInsure Pro
Версія 1.0
Підготовлено ст. гр. ПЗПІ-22-6 Моргуновим Ігорем
Харківський Національний Університет Радіоелектроніки
15.04.2025


Table of Contents

Table of Contents	ii
Revision History	ii
1.	Business Requirements	5
1.1.	Background	5
1.2.	Business Opportunity	5
2.	Vision of the Solution	7
2.1.	Vision Statement	7
2.2.	Major Features	7
3.	Scope and Limitations	9
3.1.	Scope of Initial Release	9
3.2.	Scope of Subsequent Releases	10
4.	Business Context	11
4.1.	Operating Environment	11

Revision history

Name	Date	Reason For Changes	Version
1	15.04.2025	0.1	Створено розділ “Історія змін”
2	15.04.2025	0.1	Створено розділ “Завдання”
3	15.04.2025	0.1	Створено розділ “Опис виконаної роботи”
4	15.04.2025	0.1	Створено розділ “Висновки”
5	13.04.2025	0.1	Доданий Додаток А з оновленими пунктами 3.1, 3.2 та 3.3
6	15.04.2025	0.2	Додані функції адміністрування до пунктів 3.1.1 да 3.1.3		


1.	Business Requirements
1.1.	Background
	          У сучасному світі автомобільний транспорт став невід'ємною частиною життя людей. Зі зростанням кількості автомобілів зростає й потреба в надійному страхуванні, яке забезпечує фінансову безпеку власників у разі аварій, крадіжок чи інших непередбачених ситуацій. Програмна система для автоматизації страхування автомобілів розробляється для оптимізації процесів, пов'язаних зі страхуванням, що дозволить значно спростити та прискорити обслуговування клієнтів, зменшити кількість помилок, а також підвищити ефективність роботи страхових компаній. Ця система надасть користувачам можливість легко управляти своїми страховими полісами, подавати заявки на страхування, отримувати швидку консультацію, а також мати доступ до історії своїх страхових випадків. Основна мета розробки полягає в створенні зручного, інтуїтивно зрозумілого інтерфейсу, який відповідає вимогам сучасних користувачів, і забезпечення високої якості послуг через автоматизацію рутинних процесів. Система також дозволить страховим компаніям зменшити витрати на обробку документів та знизити ризики, пов'язані з людським фактором. Впровадження програмної системи автоматизує роботу співробітників, покращить управління даними та надасть аналітичні інструменти для прийняття більш зважених рішень. Загалом, дана програма є відповіддю на потребу ринку в сучасних рішеннях для автоматизації процесів страхування, що суттєво полегшить життя як страховикам, так і страхувальникам.
1.2.	Business Opportunity
Сфера страхування автомобілів активно трансформується під впливом новітніх технологій та зростаючих вимог клієнтів. Хоча на ринку вже існують рішення, такі як Insly, OpenGI та Guidewire, вони мають певні обмеження, які створюють можливості для вдосконалення:
-	Insly орієнтована на хмарне управління полісами, проте її функціонал часто не адаптований до специфіки локальних ринків.
-	OpenGI пропонує потужну систему для страхових брокерів, однак має складний інтерфейс, що ускладнює використання для нових користувачів.
-	Guidewire, незважаючи на широкий набір функцій, орієнтований переважно на великих гравців і може бути недоступним для середніх або малих компаній через високу вартість.
Наша програмна система для автоматизації страхування автомобілів заповнює ці прогалини, пропонуючи рішення, яке забезпечує баланс між функціональністю, простотою використання та доступністю для компаній будь-якого масштабу.
Основні переваги нашого продукту:
-	Автоматизація процесів: Наша система повністю автоматизує ключові етапи страхування — від подачі заявки до виплати страхових сум. У порівнянні з Insly, наша платформа пропонує ширшу інтеграцію - локальними ринками та законодавством.
-	Зручний інтерфейс: Інтуїтивно зрозумілий дизайн надає кращий користувацький досвід, ніж складні рішення OpenGI, що робить систему доступною навіть для некваліфікованих користувачів.
-	Аналітика та прогнозування: Вбудовані інструменти аналізу даних дозволяють страхувальникам отримувати цінну інформацію, аналогічну до Guidewire, але за доступнішою ціною.
-	Доступність та мобільність: Наша система забезпечує доступ через різні платформи (ПК, смартфони), що вигідно виділяє її серед конкурентів, таких як OpenGI, з обмеженими мобільними функціями.
Модель монетизації
Проект базується на гнучкій моделі доходів:
-	Підписка: Подібно до Insly, страхові компанії сплачують щомісячну абонентську плату за доступ до функціоналу.
-	Комісійні: Додатковий дохід формується за кожен укладений договір через платформу, що забезпечує справедливу модель оплати за результат.


2.	Vision of the Solution
2.1.	Vision Statement
Система автоматизації страхування автомобілів спрямована на кардинальне спрощення та покращення процесу автострахування завдяки інтеграції новітніх цифрових технологій, зокрема IoT-сенсорів, мобільного додатку, бекенд-сервісів і аналітичних інструментів. Цей продукт дозволить клієнтам, страховим агентам і компаніям швидко отримувати актуальні дані про технічний стан автомобілів, історію поїздок і статистику інцидентів, що підвищить точність оцінки страхових ризиків та індивідуалізацію страхових послуг. У майбутньому, коли Система автоматизації страхування автомобілів стане частиною повсякденного життя, клієнти зможуть користуватися страхуванням у безперервному режимі, при якому поліси автоматично адаптуються до поточного стану автомобіля та манери водіння. Продукт допоможе зменшити страхові внески для відповідальних водіїв, надаючи більш персоналізований підхід до страхування, а також спростить адміністративні процеси для страхових компаній завдяки зручним інструментам для управління даними, оцінки ризиків і виявлення шахрайських дій. Таким чином, ця система автоматизації забезпечить взаємовигідне партнерство між страховими компаніями та клієнтами, створюючи більш прозорий, швидкий і адаптивний ринок автострахування, що відповідає потребам сучасного цифрового суспільства та сприяє підвищенню безпеки на дорогах.
2.2.	Major Features
MF-1. Інтеграція IoT-сенсорів для моніторингу стану автомобіля
-	Система збирає дані про технічний стан автомобіля (наприклад, стан шин, рівень палива, стан двигуна тощо) за допомогою IoT-сенсорів, встановлених у транспортному засобі. Це дозволяє забезпечити актуальну та детальну інформацію про автомобіль для точнішої оцінки ризиків і підтримання належного технічного стану.
MF-2. Сповіщення про техобслуговування
-	Користувачі отримують автоматичні сповіщення про критичні події, пов’язані з технічним станом автомобіля, такі як низький рівень палива або зношення шин.
MF-3. Управління страховими полісами та оплата через мобільний додаток
-	Клієнти можуть переглядати та оплачувати свої страхові поліси безпосередньо через мобільний додаток. Це забезпечує зручний доступ до страхових послуг в одному місці, економлячи час та спрощуючи взаємодію зі страховою компанією.
MF-4. API для обробки запитів і обміну даними
-	Система надає API для обробки запитів від мобільного та веб-додатків, а також для прийому та обробки даних, зібраних IoT-сенсорами. 
Це забезпечує безперервний потік інформації між користувачем і системою для своєчасного оновлення страхових умов та оптимізації страхового процесу.
MF-5. Зберігання та обробка даних для страхового ризик-менеджменту
-	Усі зібрані дані про технічний стан автомобіля та інциденти зберігаються і аналізуються для покращення оцінки ризиків. Це дозволяє страховим компаніям приймати обґрунтовані рішення щодо страхових виплат і вдосконалювати політики для підвищення прозорості та ефективності.
MF-6. Веб-інтерфейс для управління полісами та перегляду історії
-	Інтуїтивний веб-інтерфейс дозволяє користувачам та страховим агентам керувати полісами, переглядати історію техобслуговування і технічний стан автомобіля. Це дає змогу користувачам самостійно отримувати всю необхідну інформацію про свої страхові послуги.
MF-7. Адміністративний інтерфейс для страхових компаній
Спеціальний інтерфейс для різних категорій акторів забезпечує гнучке управління та обслуговування системи. Зокрема:
-	Системний адміністратор резервного копіювання: має доступ лише до функцій збереження, відновлення та міграції даних без можливості обробки персональної інформації.
-	Адміністратор системи: керує загальними налаштуваннями, моніторингом системи, реєстрацією користувачів та адміністраторів.
-	Аналітик бізнес-логіки: відповідає за конфігурацію алгоритмів розрахунку страхових полісів, визначення правил оцінки технічного стану, ризиків тощо.
-	IoT-оператор: забезпечує технічну підтримку пристроїв, перевірку сумісності та обробку сигналів від сенсорів.
-	Користувачі та партнери: окремі ролі для продавців страхових продуктів та кінцевих клієнтів, які користуються послугами системи.

MF-8. Математична логіка для розрахунку вартості полісу
-	Система використовує математичні моделі для автоматичного розрахунку вартості страхового полісу, враховуючи історію технічного обслуговування, поточний технічний стан автомобіля та його характеристики (рік випуску,модель тощо). Це дозволяє формувати індивідуальні тарифні пропозиції, що підвищує справедливість і персоналізацію страхових продуктів.


3.	Scope and Limitations
3.1.	Scope of Initial Release 
У першому випуску програмної системи автоматизації страхування автомобілів буде реалізовано основні функції серверної частини та IoT-клієнта для підтримки основних завдань системи та інтеграції з IoT-пристроями.
3.1.1 Серверна частина
Сервер виконує ключову роль у зборі, обробці та зберіганні даних, а також у забезпеченні основної бізнес-логіки системи. У рамках першого випуску будуть реалізовані наступні функції:
-	Управління страховими полісами: створення, перегляд і редагування полісів.
-	Інтеграція з IoT-пристроями: отримання даних про технічний стан автомобіля (наприклад, стан шин, рівень палива, пробіг тощо). Сервер буде обробляти ці дані для аналізу ризиків і формування звітів.
-	Автоматичні сповіщення: генерація сповіщень про критичні події, пов’язані з технічним станом автомобіля, і передачі цих сповіщень до клієнтів через почту або мобільний додаток.
-	Обробка страхових запитів: API для інтеграції з мобільними та веб-додатками для прийому запитів на створення, оновлення та перегляд полісів.
-	Локалізація системи: підтримка багатомовності (українська та англійська мови), включаючи різні формати дат, часу та валюти для користувачів з різних країн.
-	API для адміністративної панелі: реалізація функцій керування користувачами, логування подій, резервного копіювання, моніторингу системи, налаштування логіки розрахунків, взаємодії з IoT-пристроями тощо — відповідно до ролей адміністраторів.
3.1.2 IoT-клієнт
IoT-клієнт забезпечуватиме інтеграцію системи зі спеціальними сенсорами, встановленими на транспортних засобах. Основна функціональність IoT-клієнта включає:
-	Моніторинг технічного стану автомобіля: збір даних із сенсорів про стан шин, рівень палива, пробіг і критичні несправності.
-	Передача даних на сервер: синхронізація даних із сервером для аналізу та оновлення страхової інформації.
-	Синхронізація з обраними умовами страхування: забезпечення зворотного зв’язку між сервером і пристроями для актуалізації страхової політики на основі змін у технічному стані автомобіля чи манери водіння.
3.1.3 Веб-клієнт
Веб-клієнт дозволить користувачам взаємодіяти із системою через браузер без необхідності встановлення додаткового програмного забезпечення. У його функціонал увійдуть:
-	Особистий кабінет клієнтів: доступ до страхових полісів, історії технічного обслуговування та звітів про інциденти.
-	Управління IoT-пристроями: налаштування пристроїв для моніторингу автомобілів.
-	Взаємодія зі страховими компаніями: створення заявок на страхові випадки та отримання статусу запитів у реальному часі.
-	Платіжні системи: можливість онлайн-оплати страхових полісів.
-	Аналітичні звіти: доступ до індивідуальних звітів про манеру водіння, технічний стан автомобіля та оцінку ризиків.
-	Адміністративна панель: окремий інтерфейс для ролей системних адміністраторів, технічних спеціалістів, бізнес-аналітиків та операторів IoT. Панель надає функції керування користувачами, конфігурації алгоритмів, моніторингу системи та забезпечення цілісності даних, без доступу до персональних даних там, де це не потрібно.
3.1.4 Мобільний клієнт
Мобільний клієнт буде оптимізований для платформ Android та включатиме:
-	Управління полісами: перегляд і оплата полісів, відстеження строків їх дії.
-	Сповіщення: отримання push-сповіщень про критичні події, пов’язані з автомобілем або страховими умовами.
-	Інтеграція з IoT-пристроями: можливість налаштування пристроїв і отримання сигналів від сенсорів (наприклад, про зношення шин).
3.2	.	Scope of Subsequent Releases
У наступних версіях програмної системи планується розширення функціональності для покращення користувацького досвіду та оптимізації бізнес-процесів. До основних можливостей, що плануються, входять:
3.2.1 Розширені аналітичні модулі
-	Розробка прогнозних моделей для оцінки ризиків на основі історичних даних про аварії, манеру водіння та технічний стан автомобілів.
-	Візуалізація даних для страхових аналітиків (дашборди, графіки, інтерактивні карти подій).
3.2.2 Інтеграція з національними реєстрами
-	Автоматичний обмін даними з державними базами (наприклад, реєстр транспортних засобів або поліція) для перевірки історії ДТП.
3.2.3 Підтримка інших мобільних платформ
-	Розширення мобільного клієнта на iOS для забезпечення повної підтримки користувачів Apple-пристроїв.
3.2.4 Розумне страхування (Usage-Based Insurance)
-	Введення тарифікації на основі манери водіння користувача (наприклад, швидкість, гальмування, перевищення швидкості, нічні поїздки).
3.2.5 Розширене управління пристроями IoT
-	Підтримка нових типів сенсорів (GPS-навігатори, камери відеоспостереження, моніторинг навколишнього середовища).
-	Автоматичне оновлення прошивок IoT-пристроїв через систему.
3.2.6 Функції підтримки клієнтів
-	Впровадження чат-ботів і віртуальних асистентів для відповідей на часті запити.
-	Інтеграція зі службами технічної підтримки та виклику евакуатора.
3.2.7 Застосування ШІ: розумне страхування та аналітика
-	Персоналізація тарифів: ШІ-алгоритми аналізуватимуть стиль водіння, історію технічного обслуговування та поведінку користувачів для формування індивідуальних страхових ставок.
-	Прогнозування аварійності: використання моделей машинного навчання для оцінки ймовірності виникнення страхових випадків.
3.2.8 Навчання/використання моделей ШІ
-	Початкове використання зовнішніх API (наприклад, OpenAI, Google AutoML) для швидкого старту.
-	Подальше донавчання власних моделей на зібраних даних для точнішої адаптації до локального ринку.
-	Виведення окремого модуля прогнозної аналітики (AI Engine) у масштабовану мікросервісну архітектуру.

Особливості реалізації:
-	Постійне оновлення моделей відповідно до змін у поведінці користувачів та тенденцій ринку.
3.2.9 Збирання даних: формування датасетів для навчання
-	Джерела даних:
-	IoT-сенсори: телеметрія, стан автомобіля, маршрути.
-	Поведінкові патерни користувачів: частота обслуговувань, запити в систему.
-	Історія страхових випадків: обставини, оцінки, рішення.
Зберігання та обробка:
-	Дані агрегуються та анонімізуються перед використанням.
Впроваджується централізоване сховище даних з елементами Data Lake для обслуговування моделей ШІ.
Використання фреймворків TensorFlow/PyTorch для кастомного навчання моделей.

3.3 Limitation and Exclusions
Незважаючи на широкі функціональні можливості системи, існують певні обмеження та навмисно виключені компоненти, які необхідно враховувати при плануванні впровадження:
3.3.1 Обмеження за підтримкою пристроїв
-	Наявна сумісність: система на першому етапі підтримує лише перелік сертифікованих IoT-пристроїв, попередньо протестованих на сумісність.
-	Обмеження на нестандартні рішення: пристрої, які були змінені вручну, самостійно налаштовані або не мають офіційної документації, можуть не підтримуватися або працювати нестабільно.
-	Можливість розширення: з часом перелік підтримуваних пристроїв розширюватиметься, але це потребує додаткового тестування.
3.3.2 Юридичні та регуляторні обмеження
-	Обробка персональних даних: система дотримується положень законів про захист даних, зокрема GDPR, що може обмежувати функціонал у деяких регіонах.
-	Локалізація функціоналу: можливості аналізу, передачі або зберігання даних можуть бути обмежені залежно від юрисдикції, де працює користувач або компанія.
-	Підзвітність та відповідальність: усі дії із персональними даними логуються для забезпечення прозорості.
3.3.3 Обмеження відповідальності
-	Налаштування пристроїв: у разі некоректного підключення сторонніх пристроїв, збою живлення або втрати зв’язку, система не несе відповідальності за втрату даних або помилки в аналітиці.
-	Мережеві ризики: перебої в інтернет-з’єднанні або DDoS-атаки можуть тимчасово обмежити доступ до системи, що також виходить за межі відповідальності розробників.
3.3.4 Свідомо виключений функціонал
-	Паперові документи та офлайн-операції: система є повністю цифровою — підтримка друкованих полісів, ручної оплати або очного огляду транспортного засобу не передбачена.
-	Автоматична фіксація ДТП без підтвердження: система не виконує автоматичну реєстрацію інцидентів без підтвердження користувача або уповноваженого джерела (наприклад, поліції).
-	Юридичні та медичні консультації: система не є платформою для надання експертних порад у разі аварії; такі послуги повинні надаватись через зовнішні сервіси або партнерські платформи.




4.	Business Context
4.1.	Operating Environment
Програмна система для автоматизації страхування автомобілів буде доступною як у вигляді веб-застосунку так і мобільним додатком.
Серверна частина буде використовувати базу даних MS SQL для збереження даних.
Серверна частина буде розроблена за допомогою фреймворку Spring на мові програмування Java. Робота з базою даних буде реалізована за допомогою Hibernate-ORM.
Веб-клієнт дозволить користувачам взаємодіяти з системою через браузер без необхідності встановлення додаткового програмного забезпечення. Веб-клієнт буде реалізований за допомогою фреймворку React і використовуватиме мови TypeScript, HTML, CSS.
IoT-клієнт буде забезпечувати інтеграцію з сенсорами, встановленими на транспортних засобах. Дані з сенсорів, таких як стан шин, рівень палива та пробіг, будуть оброблені спеціальним програмним забезпеченням написанним на мові програмування с++.
Мобільний клієнт буде розроблений на мові програмування Java для платформи Android.

Список використаних джерел:
1.	Insly. Insly: Cloud Insurance Software. URL: https://www.insly.com/ (дата звернення: 18.11.2024).
2.	OpenGI. OpenGI: Insurance Software Solutions. URL: https://www.opengigroup.com/ (дата звернення: 18.11.2024).
3.	Guidewire. Guidewire: Insurance Software. URL: https://www.guidewire.com/ (дата звернення: 18.11.2024).

